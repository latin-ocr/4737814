    

    

4-109-a

Huc etiam eos refero locos, ubi brevem syllabam
finalem excipit muta cum sequenti liquida:

στερεοῐσι βραχίοσιν v. 48, αἴκε κρατήσοι v. 71, ἀλλή-
λοισι πνέοντες v. 82, χερσὶ προδεικνὺς v. 102, ἁεικὲσι πλη-
γαῖς v. 110, συνέφυρε πρόσωπον v. 111, σφετέροισι τρέφον-
ται v. 159.

XXVII.
De hiatu.

Omnia hiatus exempla, quaecumque apud Theocri-
tum leguntur, collegit magnaque cura tractavit Carolus
Kunst in commentatione, quae inscribitur „De Theocriti
versu heroico“, in Dissertationum Vindobonensium vol. I.
1887 recepta (pp. 97—122).

'Ut ceteris inferioris aetatis poetis ita Theocrito ab
Homero traditam esse consuetudinem, ut ante vocabula
a certis quibusdam stirpibus orta longis syllabis vocum
antecedentium finalibus totam tribueret mensuram, inde-
que effectum esse, ut in versibus componendis voces olim
a digammo incipientes, postquam jam pridem evanuisset
initialis litera spirans, eadem ratione qua Homerus usur-
paret, monet Kunst, qua re commotus eos quoque locos
Theocriteos, ubi in hiatu inveniantur vocabula olim a
digammo incipientia, non aliter ’atque hiatus exempla ex
aliis recentioris aetatis poetis petita neque „eadem ratione,
qua in Homeri carminibus, ubi hiatus digammo tollitur“
tractandos sed ceteris hiatibus adnumerandos esse statuit
(l. c. 97—98).

Hic tantummodo de hiatibus, qui sunt in idylliis

xv, xvm, xvng xxn, agam.

